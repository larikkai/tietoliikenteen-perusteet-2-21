---
path: "/"
title: "Tietoa kurssista"
hidden: false
information_page: true
banner: true
sidebar_priority: 5000
---

Tietoliikenteen perusteet 2 on jälkimmäinen osa Helsingin yliopiston tietojenkäsittelytieteen kandiohjelman opiskelijoiden Tietoliikenteen perusteet opintojaksoa.  Kurssi täydentää Tietoliikenteen perusteet 1 kurssia ja kattaa yksityiskohtaisemmin internet-verkon toimintoja eri kerroksilla.

Tämän kurssin jälkeen tunnet keskeiset verkon elementit ja niiden toiminnan. Olet valmis itsenäisesti opiskelemaan eri verkkolaitteiden hallintarajapintoja. Ymmärrät niissä käytettävät käsitteet ja niiden merkityksen verkon toiminnalle. Sinulla on siis hyvät valmius itsenäisesti opiskella lisää ja lukea alan kirjallisuutta.

## Kenelle tarkoitettu

Tämä kevään 2020 kurssi on tarkoitettu kaikille aiheesta kiinnostuneille.

Kurssin suorittamisesta voi saada opintopisteitä vain osallistumalla joko

a) tutkinto-opiskelijoille tarkoitetulle kurssille [TKT20004 Tietoliikenteen perusteet](https://courses.helsinki.fi/fi/tkt20004/131058728), joka alkoi jo 9.3.

tai

a) Avoimen yliopiston opiskelijoille, erityisesti DEFA-opintoja tekeville, tarkoitetulle kurssille [AYTKT200041 Avoin yo: Tietoliikenteen perusteet 2, MOOC, kevät 2020](https://courses.helsinki.fi/fi/aytkt200042/130350689), joka alkaa 1.4.

Huomaa, että opintopisteellisiin suorituksiin liittyy myös muita pakollisia osioita kuin vain tämä verkkomateriaali.

### Avoimen yliopiston opiskelijat

Tämä verkkokurssi edellyttää aiemman Tietoliikenteen perusteet 1 -kurssin suorittamista.

Verkkokurssia voi seurata ja tehdä tehtäviä ilman ilmoittautumista avoimeen yliopistoon.

Jos haluat suoritusmerkinnän kursista, niin sitten sinun täytyy ilmoittautua kursille Helsingin yliopiston avoimen yliopiston opiskelijaksi ja tämän kurssin opiskelijaksi avoimen yliopiston kautta viimeistään 28.4.2020

Teillä on mahdollisuus saada kurssista [Tietoliikenteen perusteet 1](https://courses.helsinki.fi/fi/aytkt200041/130350119) 2 op:n suoritusmerkintä noudattamalla kurssin ohjeita. Tähän kurssiin liittyy koe, joka tehdään yliopiston moodle-alustalla.

Ilmoittautumisohjeet kohdassa [arvostelu ja kokeet](./arvostelu-ja-kokeet).




### HY:n omat tutkinto-opiskelijat

Tämä on osa kurssia [Tietoliikenteen perusteet](https://courses.helsinki.fi/fi/tkt20004/131058728). Tämä ei siis ole itsenäinen opintokokonaisuus vaan osa laajempaa kurssia. Tämän osien suorituksesta ei anneta erillistä suoritusmerkintää. Osion sisällön hallinta testataan kurssin kahdessa jälkimmäisessä minikokeessa ma 6.4. ja ma 27.4.

Helsingin yliopiston opiskelijat ovat jo ilmoittautuneet kurssille ensimmäisen osan yhteydessä, joten tämän osion osalta erillistä ilmoittautumista OODIssa ei tarvita.
